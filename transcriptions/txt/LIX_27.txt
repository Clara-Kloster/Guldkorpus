** 311
Wytlık ſcal wesen allen goden luden de deſſen Bref ʒeen vnde høꝛen leſen dat Jk mickel ſaxſon Bůvoget to
ſchanøꝛe Ludeke wyttouwe Bøꝛgermeſter werneke Jøn Jngemerſ Magnu Rycqwartſon han ſtnēbergh
Bů lůde dar ſelue wy be kennen vnde betůgen openbare Jn deſſeme Jegenwøꝛdygen breue dat ludeke wẏ=¦ttouwe
myt ſynen erfnamē heft ghe ſchøtet vp vnſeme dinghe to ſcanøꝛe tydeken mȳtebeken vnde ſynen
erfnamen ene boden myt der erden de dar lycht Jn den knøken boden to ſcanøꝛe ve de weſtern ſẏden
tůſſchen peter karlſon boden vnde lambert ſtenwerke boden ⸠ʙ⸡ brede vnde lenge dar der erden to be¦høꝛet
en to ewẏgen tyden to be ſyttende wart mer ſo vor bynde ık my lůdeke voꝛgenømd myt myn͞e erf=¦namē
deme voꝛbenomden tydeken vnde ſynē erfnamē de erden to vrygende vnde entledygende voꝛ al
anſprake gheyſtlık eder wertlık de nv leuē vnde noch to komē møghen weſen under alle argelyſt
eder weder ſprake tho ener betern bewaringe vnde tuchniſſe deſſe Breue o hebbe wy voꝛgenømden
lůde alſe myckel ſaxſon ludeke wyttouwe werneke Jøn Jngem agnu rqwart han ſtnenbergh
vnſe Jngheſegele ghehenget an deſſen Bref de gheſchreuen y to ſcanøꝛe Na gode Boꝛd drutten¦=hundert
Jar Jn deme Negenē vnde Negentigeſten Jare de vrydage voꝛ ſunte merten daghe
